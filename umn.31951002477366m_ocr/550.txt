
1 089 PALLAD]
)CEMIUM. 1090
Ego itaque, vir cognitionis Dei studiosissime, aliqua ex parte sequens hoc dictum, multos conveni san-
ctos. Neque vero ea cogitatio mihi aliud agenti in mentem venit, sed cum triginta atque adeo bis totidem
dierum viam confecissem, et Dei gratia pedestri itinere, omnem Romanorum regionem pervasissem, vita
molestiam nihili feci si convenire possem virum pium ac Dei amicum, ut lucrifacerem quod non habebam.
Si enim qui me est longe praestantior, atque adeo forte etiam universo mundo, multosque superavit et vitm
agendae ratione, et cognitione, et spiritali intelligentia, et ﬁde in Christum, beatus apostolus Paulus,
Tarso in Iudaeam profectus est, ut conveniret Petrum et Joannem et Jacobum; et ideo veluti glorians id
narrat, referens suos labores, ad eos incitandos qui in socordia et otio vitam transigunt, dicendo : Ascendi
Jerusalem ut viderem Cepham, non contentus sola fama illius virtutis, sed desiderans ejus quoque intueri
faciem (Gal. II); quanto magis ego qui sum innumerabilium talentorum debitor, debui hoc facere, non
illos sanctos beneﬁcio afﬁciens, sed mihi peccatori utilitatem afferens. Nam ii quoque qui Patrum Vitas
conscripserunt, Abrahw, et Isaac, et Jacob, et Moysis, et Joannis, et eorum qui deinceps consequuntur,
non narrarunt ut eorum illustraretur gloria, sed ut prodessent iis qui eas legerent.
Haec ergo cum scias, ﬁdelissime et inprimis venerande Christi serve Lause, teipsum saepe admonens,
feras patienter nostras ineptias, ut piam tuam mentem custodias, cui natura est insitum ut diversis vitiis,
qua: sub aspectum cadunt et qua: non cadunt, tanquam undis agitetur, potest autem sedari sola per-
petua oratione et propria tui ipsiugcura. Multi enim etiam ex fratribus paulo religiosioribus, qui et de
exercitationis et eleemosyna: laboribus sibi placebant, et de cmlibatu perfectaque et absoluta virginitate se
jactabant, et in divinorum eloquiorum meditatione animum vehementer intendebant, et rerum bonarum
disciplina freti erant, aberrarunt ab impatibilitate (Cauta lege), temerariae suae sententiae servientes; ut
qui alicujus scilicet pietatis praetextu negotii gerendi cupiditate laborarent, ex qua oriuntur et gerendi
negotii nimiae sollicitudines, et ad mala negotia animi applicationes, quas consequuntur cura: alienorum
negotiorum qua: honestorum negotiorum curam evellunt radicitus, quae est mater propriae sui ipsius curae.
Esto ergo, rogo te, fortis in omni intelligentia, non pingues et nitidas efﬁciens divitias, quod quidem
certe fecisti, eas satis minuens, impertiendo iis qui indigent : eaequead exercendam virtutem tibi fuere
ministerio, cum nec impetu aliquo, nec ullafquae ratione careret anticipatione, .neque ullo praetextu quo
placeres hominibus, jurejurando obligasses tuam liberam eligendi voluntatem, sicut multis evenit homi-
nibus, qui cum non comedendi vel bibendi contentiosae vana: gloria: servire fecissent liberum arbitrium,
necessitate jurisjurandi, ei rursus miserabiliter succubuerunt, vel vitae amore et ignavia, vel imbecillitate
corporis, vel cupiditate alicujus voluptatis perjurium patientes. Si ergo et ratione participes, et ratione
abstineas, nunquam peccabis. Divina est enim in nobis ratio, quae ab iis quae sunt in nobis monitionibus,
exterminat quidem ea quae sunt noxia, assumit autem ea quae sunt utilia. J usto enim, inquit, lex non est
posita (Ι Tim. 1.). Melius est ergo vinum bibere cum ratione, quam aquam cum fastu et superbia. Atque
mihi quidem aspice, eos quicum ratione pietatis ac religionis vinum bibunt esse viros sanctos; eos
autem θῦε qui inconsiderate et citra rationem cum arrogantia aquam biberunt, esse homines profanos
et corruptos. Et nec amplius vituperes aut laudes materiam cibi aut potus, sed beatam vel miseram judi-
ces mentem eorum qui recte vel male utuntur materia. Bibit aliquando Joseph vinum apud Egyptias, sed
non fuit mente laesus ; erat enim animo munitus. Aquam autem biberunt Pythagoras et Diogenes et Plato,
inter quos etiam Manichaai et reliquus coetus theologorum philosophorum, et eo vanae eos perduxit opi-
nionis intemperantia, ut ipsum Deum universorum eﬁectorem ignorarent, et inanima simulacra adora-
rent. Usum vini tetigerunt ii quoque, qui cum beato Petro apostolo erant discipuli, adeo ut ipsi Domino
et eorum magistro, omnium autem Servatori id probro daretur(Matth. χι), ob participationem increpan-
tibus Judaeis, et dicentibus : Quare discipuli tui non jejunant, sicut Joannis discipuli (Marc. ιι) ? Et rursus
insultabant discipulis, et exprobrantes dicebant increduli : Magister vester cum publicanis et peccatoribus
comedit et bibit (Luca v). De pane autem et aqua non reprehendissent, nisi de obsonio et vino scilicet,
ii qui vini quidem potionem vituperant, aqua; vero laudant et admirantur. Respondet autem Servator
pulchre, dicens : Venit Joannes in via justitiaa, neque eomedens,nec bibens, carnem scilicet et vinum. nam
absque aliis non potuisset vivere, et dicunt: Daemonium habet. Venit Filius hominis comedens et bibens,
et dicunt: Ecce homo vorax et vini potor, amicus publicanorum et peccatorum (Matth. χι), propterea
quod comedat et bibat. Quid nos ergo faciemus? Nec eos qui vituperant sequamur, nec eos qui laudant.
Sed vel cum Joanne ratione jejunemus, etiamsi nobis dicant Judaei : Daemonium habetis ; vel cum Jesu
sapienter vinum bibamus. si corpus indigeat, etiam si nobis dixerint: Ecce homines voraces et vini
potores. Neque enim revera esca estaliquid, nec potus, sed ﬁdes quae per charitatem extenditur operibus.
Cum enin omnem actionem ﬁdes fuerit consecuta, condemnari non potest qui comedit et bibit, propter
ﬁdem. Quidquid enim non est ex ﬁde, peccatum est (Rom. xw). Sed quando aliquis ex voluptuariis, vel
ex iis qui quodlibet aliud peccant, dicit : Fide participe, vel aliquid aliud ago, a ratione aliena cupidi-
tate, vel corrupta conscientia innitens ﬁdei, labitur. Servator enim distinxit, dicens Ξ Α fructibus ipsorum
cognoscetis eos (Matth. vn). Quod autem fructus eorum qui divina ratione vitam instituunt et spiritali
intelligentia, sit, ex divini Apostoli sententia, chai itas, et gaudium, et pax, et longanimitas, benignitas,

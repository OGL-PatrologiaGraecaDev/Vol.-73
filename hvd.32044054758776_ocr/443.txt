875

vino, huc atque illuc ferebatur. Et cum non posset
tolerare, egressus est de cella, et eadem via. qua et
ille juvenis ad smeulum redibat. Abbas autem Apollo
intelligens quod factum erat, occurrit ei. Et acce-
dens ad eum, dixit : Quo vadis? et qua: cst causa
turbationis quae obtinuit te ? Ille autem sentiens, quia
intellexerit sanctus vir quae ei evenerant, prae vere-
cundia nihil dicebat. Dixit autem ei abbas Apollo :
Revertere in cellam tuam, et de caetero agnosce in-
firmitatem tuam, et habe apud temetipsum; quia aut
ignoratus sis a diabolo usque modo, aut contemptus,
prOpter quod nec meruisti secundum viros virtutum
habere contra diabolum luctamenta. Quid autem dico
luctamenta? qui nec uno die aggressionem ipsius
portare potuisti.Hoc autem tibi contigit, quia juve-
nem illum a communi adversario impugnatum susci-
piens, cum debuisses eum contra diabolicum certa-
men consolatoriis verbis ungere, etiam in despera-
tionem misisti, uon cogitans illud sapientissimum
praeceptum, quo jubemur eripere eos qui ducuntur
ad mortem, et non negligas redimere occidendos
(Prov. xiv) : sed neque parabolam Salvatoris nostri,
dicentis (Matth. xu) : Arundinem quassatam non
514 debere confringi,et linum fumigans non exstin-
gui. Nemo enim ferre posset insidias adversarii,
neque bullientis naturae ignem exstinguere vel reti-
nere. nisi gratia Dei conservaret inﬁrmitatem huma-
nam, quem in nobis salutari dispensatione omnibus
orationibus Dominum deprecemur,ut et adversum te
dimissum ﬂagellum avertat, quoniam ipse et dolere
facit, et iterum saluti restituit : percutit, et manus
ipsius sanat; humiliat et exaltat. mortiﬁcat et viviti-
cat, deducit ad inferos et reducit (Ῑ Reg. ιι). Haec
dicens, orationem implevit, et statim ab illato sibi
bello senex ille liberatus est. Quem commonuit
abbas Apollo ut peteret sibi a Deo dari linguam
eruditam, ut sciret tempus quo oporteat loqui ser-
monem.
5. De cogitatione fornicationis interrogatus abbas
Syrus [Al., Cyrus] Alexandrinus, ita respondit: Si
cogitationes non habes, spem non habes : quoniam si
cogitationes non habes, opera habes. Hoc autem est,
quia qui cogitatione adversus peccatum non pugnat,
neque contradicit, corporaliter peccat. Qui autem
corporaliter peccat, cogitationum molestias nullas υ
habet.
6. Interrogavit autem quidam senex fratrem, di-
cens :Ne consuetudinem habes colloqui mulieri ?Et
dixit frater: Non. Et ille dixit : Veteres et novi picto-
res sunt cogitationes meae, et commemorationes
quaedam, inquietantes me ex similitudine mulierum.
Senex autem dixit ad eum : Mortuos non timeas, sed
viventes fuge : hoc est. consensum et opera peccati,
et extende magis orationem tuam.
‘7. Dicebat abbas Mathois quod quidam frater ve-
niens dixerit deteriorem esse qui obloquitur quam
qui fornicatur. Et respondit : Durus est hic sermo.
Dixit ergo ei frater: Et quomodo vis esse hanc rem Τ
Dixit senex : Oblocutio quidem mala est, celerem
